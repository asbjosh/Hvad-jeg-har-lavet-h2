# Hvad-jeg-har-lavet-h2
### Netværk
På mit andet hovedforløb arbejdede jeg meded netværk og netværkskonfiguration. Undervisningen fulgte CCNA2-forløbet fra Cisco Networking Academy, som jeg har gennemført og bestået.
Jeg lærte at opsætte og konfigurere routede netværksløsninger, hvordan trafik bevæger sig gennem netværket baseret på routerens routingtabel (både i IPv4 og IPv6). Jeg har lært at beregne IP-ranges ud fra subnetmasker, som er essentielt for korrekt adressering og netværksdesign. Jeg har også arbejdet med switches, hvor jeg har lærte om, hvordan de fungerer og anvendes i virksomheders netværksinfrastruktur. Jeg har konfigureret VLANs, trunking og port-security, samt opsat Inter-VLAN routing ved hjælp af både routere og Layer 3 switches. Jeg har konfigureret sikkerhedsfunktioner på routere og switches, såsom adgangskoder og SSH. Jeg har også lært at konfigurere DHCP på routere, så man automatisk kan få tildelt IP-adresser. Jeg har også lært at konfigurere og forklare funktionen af en default route, samt forskellene mellem de forskellige typer dynamiske routingprotokoller, såsom IGP og EGP, Distance Vector og Link State. Alt i alt har netværksdelen givet mig en stærk grundforståelse af netværksteknologier og praktisk erfaring med at konfigurere netværksudstyr på en professionel måde.

### Objektorienteret programmering
På hovedforløbet har jeg også arbejdet med objektorienteret programmering. Jeg har udviklet konsolapplikationer med flere klasser, hvor jeg har anvendt centrale OOP-principper som indkapsling, arv og polymorfi. Jeg arbejdet videre på at designe og implementere egne klasser, interfaces og domænemodeller med best practice i tankerne. Jeg har arbejdet med forskellige collections (f.eks. List, Dictionary, HashSet), og har lært at vælge den rette type afhængigt af konteksten. Jeg har også arbejdet med abstrakte klasser, overriding vs. overloading, samt access modifiers. Jeg lært at anvende lambda-udtryk, funktionelle callbacks. Vi har også arbejdet med asynkron programmering og multitrådede applikationer. Jeg har lært at bruge threads og async/await.
For at samle det hele lavede jeg til sidst en afsluttende opgave, hvor jeg skulle implementere så mange af de lærte koncepter som muligt. Det gav mig en rigtig god forståelse af, hvordan OOP bruges i praksis til at skabe struktureret, genbrugelig og vedligeholdelsesvenlig kode.

### Databaseprogrammering
I løbet af hovedforløbet har jeg arbejdet med databaseprogrammering, hvor vi brugte Microsoft SQL Server som databaseplatform. Vi arbejdede med SQL-syntaks og jeg opbyggede og integrerede en database i et større program. Næsten alt af mit databasekode blev skrevet i Visual Studio Code, hvor vi udviklede en applikation, som kommunikerede direkte med databasen. Jeg har brugt SQL-forespørgsler som SELECT, JOINs, SUBQUERIES, samt filtrering, sortering, aggregering og gruppering. Jeg har også arbejdet med INSERT, UPDATE og DELETE. Derudover har jeg arbejdet med databasedesign og dokumentation vha. E/R-diagrammer. Jeg har oprettet, redigeret og slettet tabeller og databaser, og implementeret forskellige relationstyper som 1:1, 1:mange og mange:mange. Jeg har anvendt primær og fremmednøgler, og constraints som NOT NULL, DEFAULT, CHECK, og UNIQUE. I mit projekt har jeg også arbejdet med Views, som bliver brugt  til at gemme og forenkle komplekse forespørgsler, og jeg har lært hvordan man opbygger en struktureret datamodel, der er effektiv og skalerbar. Alt i alt har databaseprogrammeringen givet mig en stærk forståelse for, hvordan man integrerer databaser i softwareudvikling, og hvordan man strukturerer og vedligeholderdata effektivt i professionelle løsninger.

### LINQ
Jeg også arbejdet med LINQ (Language Integrated Query), som bruges til at skrive forespørgsler direkte i C# mod collections og databaser. Her lærte vi de grundlæggende LINQ-operationer som Where, Select, OrderBy, FirstOrDefault og andre basale metoder. Vi kombinerede LINQ med ASP.NET Core Web API, hvor vi lavede CRUD-operationer (Create, Read, Update, Delete) i en webapplikation. Her blev LINQ brugt til at hente og manipulere data fra en database gennem en ORM, typisk Entity Framework. Det gav mig en praktisk forståelse af, hvordan man kan bruge LINQ til at arbejde effektivt med data i moderne .NET-applikationer.
